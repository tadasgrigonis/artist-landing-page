Prieš tris metus nutapiau pirmąjį Mažojo Svajotojo paveikslą. Tuo metu gyvenau pajūryje dideliuose gyvenimo pokyčiuose ir tą dieną galvojau apie savo ateities vaiką. Taip gimė L I T T L E. D R E A M E R. Su daug įdėtos širdies, jau esamos meilės jam, tikėjimo ir vilties. Šiandien, kai ant rankų supuoju savo mažylį, noriu kasdien jam kartoti tuos pačius žodžius, kuriuos tąkart sukūriau, kaip mantrą:</p>          
    <p>Mažasis svajotojau,</p>   
    <p>Aš piešiu tau pasaulį. Su banguotu reljefu ir daug spalvų. Apvalų, bet stabilų. Linksmą ir margą. Šitame pasaulyje gyvensi tik tu ir tavo svajonės. Bet nebijok - tau niekada nebus vieniša ir liūdna.</p>        
    <p>Žinai, kodėl?</p>        
    <p>Nes svajonės - jei jas myli - yra tavo draugai. Jei skiri joms savo laiką ir dėmesį - jauti pilnatvę širdį. Ir joje niekada nebebūna tuščia.</p>        
    <p>Piešiu tau pasaulį, kad galėtum jame nurimti ir pasislėpti, kai bus baisu. Nes čia gyvens gražiausi ir tyriausi jausmai, tavo vidinė stiprybė ir laisvė, pasiruošę priimti tave visokį.</p>        
    <p>Kai kažko ilgėsiesi, atsistok ir, žiūrėdamas į tolį, giliai kvėpuok. Siųsk savo meilę ir švelnų rūpestį tam žmogui ir... paleisk.</p>
    <p>Piešiau tau šį pasaulį, kad kasnakt prieš užmigdamas savo lovelėj, mažom akutėm „pasiklystum” jame ir nurimtum. Augtum ir svajotum. Sapnuotum gražiausius sapnus.</p>        
    <p>„Mažasis princas” turėjo lapę ir rožę. Tu turėsi viską - kuo tikėsi. Aš tau apie tai kaskart priminsiu.</p>        
    <p>